Lög Nörd, félags tölvunarfræði- og hugbúnaðarverkfræðinema
---

- [1. gr. Nafn félagsins](#1-gr-nafn-félagsins)
  - [1. mgr. Nafn](#1-mgr-nafn)
- [2. gr. Varnarþing félagsins](#2-gr-varnarþing-félagsins)
  - [1. mgr. Staðsetning](#1-mgr-staðsetning)
- [3. gr. Upplýsingar um félagið](#3-gr-upplýsingar-um-félagið)
  - [1. mgr. Hlutverk félagsins](#1-mgr-hlutverk-félagsins)
  - [2. mgr. Aðild félagsins að VON, FV og Náttverk](#2-mgr-aðild-félagsins-að-von-fv-og-náttverk)
- [4. gr. Ef félagið skuli vera lagt niður](#4-gr-ef-félagið-skuli-vera-lagt-niður)
  - [1. mgr. Eignir félagsins](#1-mgr-eignir-félagsins)
- [5. gr. Breytingar á lögum félagsins](#5-gr-breytingar-á-lögum-félagsins)
  - [1. mgr. Breytingar á Lögum](#1-mgr-breytingar-á-lögum)
  - [2. mgr. Samþykkt lagabreytinga](#2-mgr-samþykkt-lagabreytinga)
  - [3. mgr. Heimild Stjórnar](#3-mgr-heimild-stjórnar)
  - [4. mgr. Kvörtun við breytingu](#4-mgr-kvörtun-við-breytingu)
- [6. gr. Jafnréttislög félagsins](#6-gr-jafnréttislög-félagsins)
  - [1. mgr. Grundvallarreglur jafnréttis](#1-mgr-grundvallarreglur-jafnréttis)
  - [2. mgr. Brot á jafnréttislögum](#2-mgr-brot-á-jafnréttislögum)
- [7. gr. Aðild að félaginu](#7-gr-aðild-að-félaginu)
  - [1. mgr. Réttur til inngöngu](#1-mgr-réttur-til-inngöngu)
  - [2. mgr. Synjun um inngöngu](#2-mgr-synjun-um-inngöngu)
  - [3. mgr. Brottvísun meðlima](#3-mgr-brottvísun-meðlima)
  - [4. mgr. Áminning meðlima](#4-mgr-áminning-meðlima)
  - [5. mgr. Brottvísun án áminningar](#5-mgr-brottvísun-án-áminningar)
- [8. gr. Aðalfundur félagsins](#8-gr-aðalfundur-félagsins)
  - [1. mgr. Hlutverk](#1-mgr-hlutverk)
  - [2. mgr. Tímasetning](#2-mgr-tímasetning)
  - [3. mgr. Fundarseta og atkvæði](#3-mgr-fundarseta-og-atkvæði)
  - [4. mgr. Dagskrá](#4-mgr-dagskrá)
  - [5. mgr. Röð embætta til kosninga](#5-mgr-röð-embætta-til-kosninga)
  - [6. mgr. Leynileg kosning](#6-mgr-leynileg-kostning)
  - [7. mgr. Framboð til stjórnar](#7-mgr-framboð-til-stjórnar)
  - [8. mgr. Fjöldi embætta á hvern einstakling innan stjórnar](#8-mgr-fjöldi-embætta-á-hvern-einstakling-innan-stjórnar)
  - [9. mgr. Afsögn stjórnarmeðlims](#9-mgr-afsögn-stjórnarmeðlims)
  - [10. mgr. Jafntefli í kosningu til stjórnar](#10-mgr-jafntefli-í-kosningu-til-stjórnar)
  - [11. mgr. Framboð á staðnum](#11-mgr-framboð-á-staðnum)
  - [12. mgr. Söngskylda forseta](#12-mgr-söngskylda-forseta)
  - [13. mgr. Klæðnaður fráfarandi forseta](#13-mgr-klæðnaður-fráfarandi-forseta)
  - [14. mgr. Autt embætti stjórnar](#14-mgr-autt-embætti-stjórnar)
  - [15. mgr. Aukafundur](#15-mgr-aukafundur)
- [9. gr. Embætti](#9-gr-embætti)
  - [1. mgr. Embætti](#1-mgr-embætti)
    - [Stjórn](#stjórn)
    - [Forseti](#forseti)
    - [Ritari](#ritari)
    - [Gjaldkeri](#gjaldkeri)
    - [Skemmtanastjóri](#skemmtanastjóri)
    - [Hagsmunafulltrúi](#hagsmunafulltrúi)
    - [Samfélagsmiðill](#samfélagsmiðill)
    - [Nýnemafulltrúi](#nýnemafulltrúi)
    - [Miðstjórn](#miðstjórn)
    - [Íþróttafulltrúar](#íþróttafulltrúar)
    - [Alþjóðafulltrúi](#alþjóðafulltrúi)
    - [Hirðljósmyndarar](#hirðljósmyndarar)
    - [Forseti myndbandanefndar](#forseti-myndbandanefndar)
    - [Kynninganefnd](#kynninganefnd)
    - [Forseti útskriftarnefndar](#forseti-útskriftarnefndar)
    - [Kerfismeistari](#kerfismeistari)
  - [2. mgr. Nefndir](#2-mgr-nefndir)
    - [Kerfisnefnd](#kerfisnefnd)
    - [Myndbandanefnd](#myndbandanefnd)
    - [Árshátíðarnefnd](#árshátíðarnefnd)
    - [Skemmtinefnd](#skemmtinefnd)
- [10. gr. Hvenær ný embætti taka gildi](#10-gr-hvenær-ný-embætti-taka-gildi)
  - [1. mgr. Hvenær embætti taka gildi](#1-mgr-hvenar-embætti-taka-gildi)
- [11. gr. Lög um vantrausttillögur á sitjandi meðlimi stjórnar](#11-gr-lög-um-vantrausttillögur-á-sitjandi-meðlimi-stjórnar)
  - [1. mgr. Vantraust stjórnar á stjórnarmeðlim](#1-mgr-vantraust-stjórnar-á-stjórnarmeðlim)
  - [2. mgr. Vantraust meðlima á stjórnarmeðlim](#2-mgr-vantraust-meðlima-á-stjórnarmeðlim)
  - [3. mgr. Útkoma vantrausttillaga](#3-mgr-útkoma-vantrausttillaga)
- [12. gr. Miðstjórn félagsins](#12-gr-miðstjórn-félagsins)
  - [1. mgr. Embætti miðstjórnar](#1-mgr-embætti-miðstjórnar)
  - [2. mgr. Meðlimaskylda](#2-mgr-meðlimaskylda)
  - [3. mgr. Félagsgjöld](#3-mgr-félagsgjöld)
  - [4. mgr. Álit miðstjórnar](#4-mgr-álit-miðstjórnar)
- [13. gr. Upplýsingamiðlun félagsins](#13-gr-upplýsingamiðlun-félagsins)
  - [1. mgr.. Fréttir og tilkynningar](#1-mgr-fréttir-og-tilkynningar)
  - [2. mgr. Samningsaðilar félagsins](#2-mgr-samningsaðilar-félagsins)
  - [3. mgr. Viðburðadagatal](#3-mgr-viðburðadagatal)
- [14. gr. Tímabil stærri viðburða](#14-gr-tímabil-stærri-viðburða)
  - [1. mgr. Bil milli Árshátíðar Nörd og Ofurnörd](#1-mgr-bil-milli-árshátíðar-nörd-og-ofurnörd)
  - [2. mgr. Árshátíð Nörd](#2-mgr-árshátíð-nörd)
- [15. gr. Skráning á viðburði](#15-gr-skráning-á-viðburði)
  - [1. mgr. Skráning](#1-mgr-skráning)
  - [2. mgr. Vísóbönn](#2-mgr-vísóbönn)
  - [3. mgr. Forföll](#3-mgr-forföll)
  - [4. mgr. Skráning í viðburði á sama tíma](#4-mgr-skráning-í-viðburði-á-sama-tíma)
  - [5. mgr. Auka sæti fyrir Vísóbann fólk](#5-mgr-auka-sæti-fyrir-vísóbann-fólk)
  - [6. mgr. Ítrekuð brot](#6-mgr-ítrekuð-brot)
  - [7. mgr. Vísóbann listi](#7-mgr-vísóbann-listi)
  - [8. mgr. Ótímabundið vísóbann](#8-mgr-ótímabundið-vísóbann)
  - [9. mgr. Fyrrum meðlimir](#9-mgr-fyrrum-meðlimir)
  - [10. mgr. Heiðursnafnbótir](#10-mgr-heiðursnafnbótir)
- [16. gr. Útskriftarnefnd](#16-gr-útskriftarnefnd)
  - [1. mgr. Fjáröflun](#1-mgr-fjáröflun)
  - [2. mgr. Skipting fjármagns án ferðar](#2-mgr-skipting-fjármagns-án-ferðar)
  - [3. mgr. Ójöfn skipting](#3-mgr-ójöfn-skipting)
  - [4. mgr. Blaðið Kóðinn](#4-mgr-blaðið-kóðinn)
  - [5. mgr. Fyrir hvern er útskriftarferð](#5-mgr-fyrir-hvern-er-útskriftarferð)
  - [6. mgr. Forgangur Útskriftarnema](#6-mgr-forgangur-útskriftarnema)
- [17. gr. Riddarareglan](#17-gr-riddarareglan)
  - [1. mgr. Meðlimir reglunnar](#1-mgr-meðlimir-reglunnar)
  - [2. mgr. Völd reglunnar](#2-mgr-völd-reglunnar)
- [18. gr. Stór Árshátíð Nörd](#18-gr-stór-árshátíð-nörd)
  - [1. mgr. Fyrsta og framtíðar tímasetningar](#1-mgr-fyrsta-og-framtíðar-tímasetningar)
  - [2. mgr. Skipulagning](#2-mgr-skipulagning)
  - [3. mgr. Forseti Stórárshátíðarnefndar](#3-mgr-forseti-stórárshátíðarnefndar)
  - [4. mgr. Skilgreining Stórárshátíðarnefndar](#4-mgr-skilgreining-stórárshátíðarnefndar)
  - [5. mgr. Tengsl stjórnar og Stórárshátíðarnefndar](#5-mgr-tengsl-stjórnar-og-stórárshátíðarnefndar)
  - [6. mgr. Fyrsta skráning í Stórárshátíðarnefnd](#6-mgr-fyrsta-skráning-í-stórárshátíðarnefnd)
  - [7. mgr. Framboð í stjórn Stórárshátíðarnefndar](#7-mgr-framboð-í-stjórn-stórárshátíðarnefndar)
- [19. gr. Hópurinn “Ég var einu sinni Nörd”](#19-gr-hópurinn-ég-var-einu-sinni-nörd)
  - [1. mgr.  Notkun hópsins](#1-mgr--notkun-hópsins)


# 1. gr. Nafn félagsins

##    1. mgr. Nafn
Nafn félagsins er "Nörd Félag tölvunarfræði- og hugbúnaðarverkfræðinema við Háskóla Íslands".

# 2. gr. Varnarþing félagsins

##    1. mgr. Staðsetning
Varnarþing félagsins er í Reykjavík.

# 3. gr. Upplýsingar um félagið

##    1. mgr. Hlutverk félagsins
Tilgangur félagsins er að gæta hagsmuna félagsmanna og halda uppi skemmtanalífi meðal félagsmanna s.s. árshátíðum, vísindaferðum, jólaglöggi, 5 ára stór árshátíð félagsins og þeim uppákomum sem félagsmönnum dettur í hug hverju sinni. Ennfremur að sjá um kynningu og fræðslu á tölvunarfræði og skyldum málefnum.

##    2. mgr. Aðild félagsins að VON, FV og Náttverk
Nörd er aðildafélag að Félagi verkfræðinema (FV) og heyrir undir lög þess. Félagsmenn Nörd öðlast sjálfkrafa aðild að FV. Nörd er einnig aðili að NáttVerk, hagsmunasamtökum nemenda við Verkfræði- og náttúruvísindasvið (VON).

# 4. gr. Ef félagið skuli vera lagt niður

##    1. mgr. Eignir félagsins
Verði félagið lagt niður, skulu allar eignir þess fara til FV; verði það ekki við lýði skulu eignir seldar og allt fjármagn félagsins að því loknu fara til Ský, Skýrslutæknifélag Íslands (kt.480870-0189).

# 5. gr. Breytingar á lögum félagsins

##    1. mgr. Breytingar á Lögum
Lögum þessum verður aðeins breytt á aðalfundi félagsins og skal tillögum til lagabreytinga skilað til forseta í síðasta lagi þremur sólarhringum fyrir aðalfund og skal stjórnin sýna félagsmönnum innsendar breytingartillögur svo fljótt sem auðið er. 

##    2. mgr. Samþykkt lagabreytinga
Til samþykktar lagabreytingum þarf atkvæði 2/3 fundarmanna.

##    3. mgr. Heimild Stjórnar
Stjórn Nörd hefur heimild til að breyta uppröðun laga hvenær sem er. Stjórn hefur einnig heimild til að lagfæra augljósar stafsetningar- og innsláttarvillur hvenær sem er. Tilkynna skal allar slíkar breytingar opinberlega fyrir meðlimum Nörd. 

##    4. mgr. Kvörtun við breytingu
Berist kvörtun yfir einhverri breytingu innan viku frá tilkynningunni skal viðkomandi málsgrein þegar færð í fyrra horf.

# 6. gr. Jafnréttislög félagsins

##    1. mgr. Grundvallarreglur jafnréttis
Nemendafélagið skal í hvívetna virða grundvallarreglu stjórnarskrá lýðveldisins Íslands um frelsi einstaklingsins. Allir nemendur skulu vera jafnir og njóta sömu réttinda án tillits til kynferðis, trúarbragða, skoðana, þjóðernisuppruna, kynþáttar, litarháttar, efnahags, ætternis og stöðu að öðru leyti.

##    2. mgr. Brot á jafnréttislögum
Brot gegn ákvæði 1. mgr.
getur leitt til brottrekstrar úr nemendafélaginu.

# 7. gr. Aðild að félaginu

##    1. mgr. Réttur til inngöngu
Rétt til inngöngu í félagið eiga allir þeir stúdentar sem stunda nám við Tölvunarfræði eða Hugbúnaðarverkfræði í Háskóla Íslands. Þeir sem hafa beina hagsmuni að félaginu en eru ekki skráðir í framangreint nám eiga möguleika á inngöngu í félagið með samþykki stjórnar. Löglegir félagsmenn teljast allir þeir sem greitt hafa félagsgjöld á viðkomandi skólaári.

##    2. mgr. Synjun um inngöngu
Stjórn nemendafélagsins má synja nemanda um inngöngu í nemendafélagið ef stjórnin er einróma samþykki þess að gera það. Þeim nemenda skal færður rökstuðningur fyrir ákvörðuninni innan 3 daga frá ákvörðun stjórnar. Sá nemandi getur krafist kosningar meðal félaga Nörd um að aflétta synjuninni, hagsmunafulltrúi Nörd ber ábyrgð á því að koma málinu til hagsmunafulltrúa shí sem framfylgir málinu. Þegar að félagi er látið vita að viðkomandi sé synjað þá skal stjórn nörd vera bent á það að viðkomandi getur leitað til réttindaskrifstofu stúdentaráðs háskóla Íslands.

##    3. mgr. Brottvísun meðlima
Stjórn nemendafélagsins getur vikið meðlimi félagsins úr því þá og því aðeins að stjórnin samþykki brottvísunina einróma. Tilkynna skal meðliminum um brottvísunina innan 2 daga frá ákvörðun og skal fylgja rökstuðningur frá stjórn nemendafélagsins fyrir brottvísunina. Greiða skal hluta nemendafélagsgjaldsins til baka við brottvísunina úr félaginu. Ef meðlimurinn safnar undirskrifta 2/5 meðlima nemendafélagsins þá skal brottvísunin tekinn til baka og má aðilinn greiða félaginu aftur nemendafélagsgjaldið sem honum var greitt til baka og gerast meðlimur Nörd.

##    4. mgr. Áminning meðlima
Hafi viðkomandi fengið formlega áminningu áður á skólaárinu skal stjórn kjósa um brottvísun á viðkomandi við fyrsta tækifæri og honum tilkynnt um það ferli. Viðkomandi getur þá leitað til réttindaskrifstofu stúdentaráðs háskóla Íslands. Sama ferli skal fylgja með synjun og brottrekstri.

##    5. mgr. Brottvísun án áminningar
Komi upp sú staða að viðkomandi hafi ekki fengið formlega áminningu þá skal stjórn ráðfæra sig við réttindaskrifstofu stúdentaráðs háskóla Íslands áður en hún tekur ákvörðun um brottvísun. Viðkomandi félagsmeðlim skal þá vera upplýstur um ferli málsins.

# 8. gr. Aðalfundur félagsins

##    1. mgr. Hlutverk
Aðalfundur er æðsta vald í málefnum félagsins og á honum skal skipa í öll embætti til þess nema nýnemafulltrúa sem skal vera kosið í á nýnemakvöldi Nörd.

##    2. mgr. Tímasetning
Aðalfund félagsins skal halda eigi seinna en í næst síðustu viku vor annar ár hvert og skal til hans boðað með að minnsta kosti tíu daga fyrirvara gegnum tölvupóst. Komi til þess að aðstæður í samfélaginu gefa ekki kost á því að aðalfundur geti orðið. Hefur stjórn félagsins, í samráði við meðlimi félagsins, heimild til þess að fresta eða aflýsa fundinum svo lengi sem að í nýja stjórn sé kosið á lýðræðislegan hátt fyrir byrjun komandi annar.

##    3. mgr. Fundarseta og atkvæði
Rétt til fundarsetu hafa allir þeir sem skráðir eru í tölvunarfræði og hugbúnaðarverkfræði við Háskóla Íslands eða eru meðlimir skráðir í Nörd en atkvæðisbærir skulu þeir einir teljast sem skráðir eru í Nörd. Þeir einir hafa leyfi til að bjóða sig fram í embætti sem skráðir eru í félagið.

##    4. mgr. Dagskrá
Dagskrá aðalfundar:
1. Skýrsla stjórnar
2. Stjórnin leggur fram reikninga félagsins.
3. Umræður um skýrslur og reikninga.
4. Rætt og kosið um lagabreytingar.
5. Kosning nýrrar stjórnar.
6. Kosið í önnur embætti (íþróttafulltrúi, IAESTE fulltrúi, kerfismeistari o.fl.).
7. Önnur mál.

##    5. mgr. Röð embætta til kosninga
Kosið skal til embætta í eftirfarandi röð:
1. Forseti
2. Ritari
3. Gjaldkeri
4. Skemmtanastjóri
5. Hagsmunafulltrúi
6. Samfélagsmiðill
7. Kerfismeistari
8. Alþjóðafulltrúi
9. Hirðljósmyndarar
10. Íþróttafulltrúi
11. Önnur embætti

##    6. mgr. Leynileg kosning
 Kosning í embætti skal vera leynileg sé þess óskað af einhverjum atkvæðisbærum fundaraðila.

##    7. mgr. Framboð til stjórnar
Frambjóðendur í embætti þurfa að tilkynna um framboð a.m.k. 3 dögum fyrir aðalfund. Stjórn er skylt að birta nöfn frambjóðenda eigi síðar en 2. dögum fyrir aðalfund.
Þeir meðlimir félagsins sem ekki sjá sér fært að mæta á aðalfundinn geta greitt frambjóðenda atkvæði sitt í leynilegri kosningu eftir að nöfn frambjóðenda hafa verið birt.
Utanstaðarkosning fer fram með því að fylla út atkvæðismiða hjá stjórn félagsins.

##    8. mgr. Fjöldi embætta á hvern einstakling innan stjórnar
Enginn meðlimur í stjórn má gegna fleiri en einu embætti stjórnar í einu.  Undanþága frá þessu er að ritari skal gegna hlutverki forseta í fjarveru hans.

##    9. mgr. Afsögn stjórnarmeðlims
Ef upp kemur sú staða að meðlimur stjórnar lætur af störfum þá skal stjórn funda eins fljótt og auðið er og skipa nýjan einstakling til að gegna embættinu.

##    10. mgr. Jafntefli í kosningu til stjórnar
Komi upp jafntefli í kosningum skulu gild atkvæði talin aftur. Standist jafntefli ennþá skal kosið milli þeirra sem flest atkvæði fengu. Sé ennþá jafntefli eftir síðari kosningu skal heygja einvígi í grein sem báðir aðilar koma sér saman um.

##    11. mgr. Framboð á staðnum
Komi upp sú staða að aðeins einn eða færri eru í framboði til embættis skal það leyft að bjóða sig fram til þess embættis á aðalfundi félagsins án fyrirvara.
Stjórn félagsins skal minna á þessi lög.

##    12. mgr. Söngskylda forseta
Eftir að nýr forseti hefur verið kosinn verður hann að syngja lag með sænsku popp hljómsveitinni ABBA ásamt fyrirrennara sínum. Hafi Nörd unnið Ofurnörd skal einnig syngja lagið We are the Champions með hljómsveitinni Queen.

##    13. mgr. Klæðnaður fráfarandi forseta
Á aðalfundi skal forseti félagsins vera klæddur skotapilsi og þylja upp lokaræðu sína í formi söngs.

##    14. mgr. Autt embætti stjórnar
Komi upp sú staða að embætti, í stjórn Nörd, sé autt eftir kosningu til nýrrar stjórnar skal halda aðra kosningu fyrir þau embætti strax að fyrri kosningu lokinni. Aðeins skal kosið í þau embætti sem sitja enn auð og það gert í þeirri röð sem er skilgreind fyrir Aðalfund. Allir meðlimir Nörd á fundinum mega bjóða sig fram í þessari síðari kosningu, og sá sem hlýtur flest atkvæði telst kjörinn í embættið. Ef embætti eru enn auð að þessari kosningu lokinni skal ný stjórn skipa einhvern í það embætti.

##    15. mgr. Aukafundur
Stjórn félagsins má boða til aukafundar ef hún telur þörf til þess. Meðlimir nemendafélagsins geta einnig krafist aukafundar ef 1/5 meðlima félagsins skrifa undir undirskriftarlista um þess efnis. Boðað skal til fundar með tölvupósti til allra nemenda í tölvunarfræði og hugbúnaðarverkfræði innan viku frá þess að meðlimir krefjast hans og skal hann vera haldin innan 3 vikna frá því að boðað er til hans.
Á aukafundinum má taka fyrir lagabreytingatillögur og kosningar í embætti ef einhver embætti standa auð. Lagabreytingatillögur og framboð til embættis skulu berast formanni a.m.k. 3 dögum fyrir aukafundinn. Til að lagabreytingatillögur séu samþykktar skulu greidd 2/3 atkvæða með henni. Sá sem hlýtur flest atkvæði í embættiskosningu sigrar og tekur við embætti sínu samstundis. Á aukafundi gilda sömu lög um kosningar ásamt fundarseturétt og kosningarétt og við Aðalfund.
        
# 9. gr. Embætti

##    1. mgr. Embætti
Embætti félagsins eru eftirfarandi:

### Stjórn
Hana skulu skipa sjö aðilar: forseti, ritari, gjaldkeri, hagsmunafulltrúi, skemmtanastjóri, samfélagsmiðill og nýnemafulltrúi. Stjórn félagsins er skylt að vera meðlimir í Nörd. Stjórn félagsins er heimilt að ráða þeirri upphæð sem hún greiðir í félagið, hvort sem það er fullt gjald eða ekkert, svo lengi sem viðkomandi sinnir embættinu.

### Forseti
Hann skal sitja embættisfundi fyrir hönd félagsins og vera andlit þess útávið auk þess að vera blaðafulltrúi og kynningarfulltrúi. Hann skal sitja fyrir hönd félagsins deilda- og deildarráðsfundi, sviðsráðsfundi sem og aðra fundi sem hann er skipaður í, í bróðerni við önnur félög innan deildar Iðnaðar-, Vélaverkfræði og Tölvunarfræði (IVT). Forseti skal sitja fyrir hönd félagsins í stjórn FV. Auk þess á hann sæti í NáttVerk fyrir hönd tölvunarfræði- og hugbúnaðarverkfræðinema samkvæmt lögum samtakanna. Forseti skal rita skýrslu stjórnar og afhenda ritara fyrir lok kjörtímabils. Tilgangur skýrslunnar er að miðla gagnlegum upplýsingum til næstu stjórnar.

### Ritari 
Hann skal rita fundargerðir stjórnarfunda og halda utanum öll skjöl sem félaginu kunna að berast. Fundargerðir ritara skulu vera aðgengilegar meðlimum Nörd. Hann mun starfa sem varaforseti og tekur við forseti í fjarveru hans, og uppfylla starfslýsingu forseta samkvæmt þessum lögum. Hann er einnig blaðafulltrúi með forseta og sér um kynningar í blöð. Ritari ber ábyrgð á að varðveita skjalasafn félagsins. Áður en kjörtímabili ritara líkur skal hann bæta í skjalasafnið 
- Síðasta ársreikningi félagsins, 
- Skýrslu stjórnar, 
- Skýrslu skemmtinefndar, 
- Uppfærðum lögum félagsins, 
- Öðrum skjölum sem ritari telur að félagið eigi að varðveita, 
- Fundagerðum af fundum stjórnar 

Ritari skal skipa árshátíðarnefnd fyrir árshátíð Nörd.

### Gjaldkeri
Hann skal annast öll fjármál félagsins og halda bókhald um rekstur félagsins og skila ársreikningi á aðalfundi. Hann skal einnig sjá um útleigu skápa og annarra eigna nörd. Hann skal sjá um sameiginlegan sjóð Félags verkfræðinema til jafns við önnur aðildarfélög.

### Skemmtanastjóri
Skemmtanastjóri skal, í samráði við stjórn félagsins, sjá um skipulagningu og framkvæmd alls skemmtanalífs á vegum félagsins, þ.m.t. vísindaferðir. Undantekning á þessari reglu er árshátíð félagsins. Skemmtanastjóri skal skipa skemmtinefnd fyrir lok annar. Skemmtanastjóri skal rita skýrslu skemmtinefndar og afhenda ritara fyrir lok kjörtímabils. Tilgangur skýrslunnar er að miðla gagnlegum upplýsingum til næstu skemmtinefndar.

### Hagsmunafulltrúi
Hann skal verða meðstjórnandi og sitja stjórnarfundi. Hann er trúnaðarmaður nemenda varðandi námið og fær aðgang að kennslukönnuninni fyrir hönd tölvunar- og hugbúnaðarverkfræðinema. Hann situr sem deildarfulltrúi. Hann skal halda fund með deildarformanni helst mánaðarlega og ekki seinna en á tveggja mánaða fresti og fara yfir stöðu kennslu og hagsmunamálefni nemenda. Hann skal sitja fyrir hönd félagsins deilda- og deildarráðsfundi, sviðsráðsfundi sem og aðra fundi sem hann er skipaður í, í bróðerni við önnur félög innan deildar Iðnaðarverkfræði, vélaverkfræði og Tölvunarfræði (IVT). Hagsmunafulltrúi skal fá sér aðgang að fjárhagsstöðu félagsins frá gjaldkera. Hagsmunafulltrúi skal vera fulltrúi Nörd í árshátíðarnefnd FV.

### Upplýsingafulltrúi
Hann skal hafa yfirsýn yfir öllum samfélagsmiðlum nemendafélagsins Nörd og þjóna sem grafískur hönnuður nemendafélagsins. Hann sér um helstu samskipti við hirðljósmyndara Nörd. Hann má tilnefna viljuga félaga til að leggja til efni á samfélagsmiðla (t.d. snappari kvöldsins). Einnig skal hann sjá um að setja auglýsingar og efni frá styrktaraðilum og samstarfsaðilum Nörd inn á miðlana. Upplýsingarfulltrúi sýnir ímynd Nörd út á við og ber því skylda að sýna hana með sóma. Upplýsingafulltrúi skal hafa yfirumsjón með Ofurnörd ásamt Tvíund.

### Nýnemafulltrúi
Hann skal í samstarfi við stjórnina, sjá um kynningu á störfum félagsins fyrir 1.árs nemum. Hann skal einnig vera tengiliður 1.árs nema við stjórn félagsins. Kosið skal um þetta embætti eins fljótt og auðið er á hverju ári. Stjórn er heimilt að víkja 1. árs fulltrúa frá störfum að undangenginni viðvörun telji stjórnin hann ekki sinna hlutverki sínu. Stjórn skipar þá nýjan fulltrúa eins fljótt og auðið er.

### Miðstjórn
Miðstjórn félagsins er skipuð af Íþróttafulltrúa, Alþjóðafulltrúa, Hirðljósmyndurum, Kynningarnefnd og forseta Myndbandanefndar. Miðstjórn félagsins er skylt að vera meðlimir í Nörd en hún þarf þó ekki að greiða nema helming félagsgjaldsins svo lengi sem viðkomandi sinnir embættinu.

### Íþróttafulltrúar
Íþróttafulltrúar skulu vera tveir. Þeir stuðla  að áhuga "heilsusamlegrar" hreyfingar félagsmanna Nörd. Þeir koma að skipulagningu og framkvæmd keppnis- og íþróttaviðburða eins og t.d. hina árlegu miðnætur Esjugöngu. Íþróttafulltrúar skulu koma að þáttöku félagsins í Nýnemamóti SHÍ í fótbolta ásamt því að stuðla að þátttöku Nörda í íþróttaviðburðum sem kunnu vera haldnir innan háskólasamfélagsins. Íþróttafulltrúar skulu sjá um að halda íþróttaviðburði a.m.k. einu sinni á önn. Hvort sem það er fótbolta-, badminton-, eða rafíþróttamót ofan á föstu íþróttaviðburðina sem nú þegar eru til staðar, svo sem hina árlegu Esjugöngu. Einnig er á þeirra ábyrgð að undirbúa Nörda fyrir Ofurnörd, t.d. Með rafíþróttamóti. Íþróttafulltrúar í samræmi við stjórn skulu halda eitt LAN á ári.

### Alþjóðafulltrúi
Hlutverk hans er að vera tengiliður félagsins við skiptinema og alþjóðleg samtök sem sýna áhuga á samstarfi við Nörd eða nemendur í hugbúnaðarverkfræði og tölvunarfræði. Einnig skal hann efla tengsl félagsins á alþjóðavísu og vera félaginu til sóma.


### Hirðljósmyndarar
Til að tryggja skjölun heimilda á því að Nörd er besta nemendafélag Háskóla Íslands skulu starfa tveir hirðljósmyndarar. Skal að minnsta kosti annar þeirra mæta á hvern einasta viðburð Nörd og mun þá sá hinn sami sem kemst á téðann viðburð fá tafarlaust skráningu í alla viðburði sem hann sækist eftir. Aðeins einn getur hlotið þann rétt. Ef upp kemur ágreiningur hvor eigi að fá réttinn er það sá sem er á undan að skrá sig á viðburðinn. Ef upp kemur sú staða að hvorugur Hirðljósmyndarinn komist á téðan viðburð, er þeim heimilt að finna staðgengil úr röðum Nörd, sá staðgengill fær þá einnig tafarlaust skráningu á þann viðburð. Hirðljósmyndarar bera ábyrgð á að taka myndir á viðburðum og pósta myndunum á Nörd HÍ síðuna. Hirðljósmyndarar skulu einnig sjá um að prenta út skemmtilegar myndir úr félagslífinu til að hengja upp í aðstöðu Nörd.

### Forseti myndbandanefndar
Hann skal skipa fyrir lok annar 1-3 aðila í myndbandanefnd.

### Kynninganefnd
Í kynninganefnd sitja 2 aðilar. Nefndin sér um kynningar á náminu, skipuleggur háskóladaginn, vinnur með öðrum háskólum, sviði- og deild- háskóla íslands og skipuleggur viðburði tengda þessu starfi.

### Forseti útskriftarnefndar
Hann skal sjá um að athuga áhuga útskriftarnema í tölvunarfræði og hugbúnaðarverkfræði fyrir útskriftarferð. Hann sér einnig um útgáfu blaðsins „Kóðinn“ og fjáröflun útskriftarnema fyrir útskriftarferð.

### Kerfismeistari
Kerfismeistari fer fyrir kerfisnefnd. Kerfismeistari er ábyrgðarmaður fyrir hugbúnaði félagsins ásamt fulltrúa frá HÍ. Hann sér einnig um rekstur og viðhald heimasíðu félagsins, nord.is. Ef enginn kerfismeistari er kjörinn á aðalfundi fellur ábyrgðarsvið hans á forseta félagsins. Ef svo ber til, má forseti tilnefna kerfismeistari hvenær sem er ársins með samþykki stjórnar.

##    2. mgr. Nefndir
Nefndir félagsins eru eftirfarandi:

### Kerfisnefnd
Í kerfisnefnd sitja sjálfboðaliðar og er framboð í nefndina frjálst allt árið. Undir verkefni kerfisnefndar falla meðal annars umsjón með vélbúnaði félagsins ásamt vefsíðu þess og öðrum vefsíðum er félagið tekur greiðslu fyrir að reka. Önnur verkefni kerfisnefndar fara eftir aðstæðum hverju sinni.

### Myndbandanefnd
Nefndin skal í samráði við stjórn gera kynningarmyndband á tölvunarfræði- og hugbúnaðarverkfræðideild fyrir nýnemadaga Háskóla Íslands.  Einnig skal hann, í samvinnu við aðildarfélög FV, sjá um upptökur af félagslífi deildarinnar og vinnur að gerð árshátíðarmyndbands FV. Nefndin skal sjá um upptökur á Ofurnörd og gerð á sérstöku Ofurnörd-myndbandi. Nefndin skal einnig sjá um gerð á árshátíðarmyndbandi fyrir árshátíð Nörd. Nefndin hefur frelsi í verkefnavali að öðru leiti.

### Árshátíðarnefnd
3-5 manna nefnd sem skal í samráði við stjórn hjálpa til við að skipuleggja og undirbúa árshátíð Nörd.

### Skemmtinefnd
Nefndin skal í samráði við stjórn skipuleggja lön, spilakvöld eða aðra svipaða viðburði. Nefndin má jafnframt hvenær sem er yfir skólaárið óska eftir að halda slíkan viðburð með samþykki aðalstjórnar. Í nefndinni skal einnig sitja Bíóstjóri. Hlutverk Bíóstjórans er að sjá um vikuleg bíókvöld sem eru haldin á þriðjudögum og er viðstaddur. Ef svo kynni að Bíóstjóri sé fjarverandi, má Bíóstjóri hafa samband við aðilana í skemmtinefnd sem leysir Bíóstjóran af. 
 
# 10. gr. Hvenær ný embætti taka gildi

##    1. mgr. Hvenar embætti taka gildi
Öll embætti félagsins, að nýnemafulltrúa undanskildum, öðlast gildi strax að aðalfundi loknum.

# 11. gr. Lög um vantrausttillögur á sitjandi meðlimi stjórnar

##    1. mgr. Vantraust stjórnar á stjórnarmeðlim
Stjórn nemendafélagsins getur lýst yfir vantrausti á sitjandi stjórnarmeðlim, að því skilyrði uppfylltu að sammæli sé um það innan stjórnar, að undanskildum þeim stjórnarmeðlim sem vantrausttillögunni er beint gegn.

##    2. mgr. Vantraust meðlima á stjórnarmeðlim
Meðlimir nemendafélagsins get lýst yfir vantrausti á sitjandi stjórnarmeðlim, að því skilyrði uppfylltu að listi undirskrifta með undirskriftum 1/5 af meðlimum nemendafélagsins sé afhentur stjórn nemendafélagsins.

##    3. mgr. Útkoma vantrausttillaga
Fari svo sem í 1. eða 3. mgr.
segir, skal tillagan borin undir alla meðlimi nemendafélagsins til samþykktar eða synjunar með kosningu. Svo tillagan nái fram að ganga þurfi helmingur kjósenda að styðja vantrausttillöguna. Fari svo þarf sá stjórnarmeðlimur sem henni var beint gegn að láta af störfum.

# 12. gr. Miðstjórn félagsins

##    1. mgr. Embætti miðstjórnar
Stjórn nemendafélagsins er heimilt að kalla saman miðstjórn. Miðstjórn samanstendur af:
- Íþróttafulltrúa, 
- Alþjóðafulltrúa, 
- Hirðljósmyndurum, 
- Kynningarnefnd, 
- forseta Myndbandanefndar 

##    2. mgr. Meðlimaskylda
Miðstjórn félagsins er skylt að vera meðlimir í Nörd.

##    3. mgr. Félagsgjöld
Miðstjórn ber ekki að greiða nema helming félagsgjaldsins.

##    4. mgr. Álit miðstjórnar
Að beiðni stjórnar gefur miðstjórn álit sitt á þeim málefnum sem fyrir hana eru lögð.Miðstjórn kemur ekki að ákvarðanatöku.

# 13. gr. Upplýsingamiðlun félagsins

##    1. mgr.. Fréttir og tilkynningar
Fréttir og aðrar tilkynningar nemendafélagsins skulu undantekningarlaust birtar bæði á íslensku og ensku.

##    2. mgr. Samningsaðilar félagsins
Samningaaðilar félagsins hvort sem um einkaaðila, fyrirtæki eða stofnanir er að ræða skulu vera nafngreindir á vefsíðu Nörd.

##    3. mgr. Viðburðadagatal
Stjórn skal viðhalda viðburðadagatali sem er opið félagsmeðlimum til þess að fylgjast með skipulögðum viðburðum fram til lengri tíma með fyrirvara um mögulegar breytingar á staðsetningum, tímasetningum eða jafnvel aflýsingu viðburðar.

# 14. gr. Tímabil stærri viðburða

##    1. mgr. Bil milli Árshátíðar Nörd og Ofurnörd
Líða þarf a.m.k. mánuður milli Ofurnörd og Árshátíðar Nörd. Þetta er gert til þess að gefa Myndbandanefnd Nörd nægan tíma til að vinna Árshátíðarmyndband Nörd fyrir árshátíðina og veita þeim einnig nægan tíma til að rækta náms sitt á milli þessara tveggja atburða.

##    2. mgr. Árshátíð Nörd
Árshátíð Nörd skal vera haldin á haustönn hvers árs. Þetta er til þess að álag sé minna vegna árshátíðar FV á vorönn.

# 15. gr. Skráning á viðburði

##    1. mgr. Skráning
Fyrir atburði á vegum Nörd sem hafa fjöldatakmarkanir, skal halda utan um skráningu félaga á atburðinn. Skráningin skal fara fram á vef Nörd, með pósti eða öðrum hætti sem stjórn ákveður hverju sinni. Aðeins þeir sem eru skráðir á atburðinn mega mæta á hann. Þeir sem skrá sig eftir að sætin eru full fara á biðlista, og ef félagi skráir sig úr atburðinum, færast þeir á biðlistanum upp. Stjórn Nörd skal setja skýr tímamörk um hvenær skráning hefst, og hvenær henni lýkur. Ekki er hægt að skrá sig úr eða í atburðinn utan þess tíma.

##    2. mgr. Vísóbönn
Sé félagi skráður í atburðinn en mætir ekki, skal sá hinn sami hljóta umsvifalaust "vísóbann". Ef félagi mætir á atburðinn án þess að vera skráður, skal hann hljóta umsvífalaust ,,vísóbann”.Þá má félaginn ekki mæta í næsta viðburð á vegum félagsins sem hefur fjöldatakmörkun. Mæti félagi meira en hálftíma of seint, skulu gilda sömu viðurlög. Undantekning á þessu er ef félagi hefur góða og gilda afsökun, sem stjórn Nörd tekur gilda (veikindi, slys eða slíkt).

##    3. mgr. Forföll
Sjái félagi fram á að komast ekki, eftir að skráningu lýkur, skal hann undir eins láta stjórn Nörd vita, auk þess að láta efsta félaga á biðlista vita að hann komist í staðinn. Ekki er leyfilegt að gefa sæti sitt hverjum sem er, heldur skal það alltaf fara til efsta manns á biðlista. Geri félagi þetta nógu tímanlega áður en atburður hefst að mati stjórnar Nörd, skal hann ekki hljóta vísóbann.

##    4. mgr. Skráning í viðburði á sama tíma
Í því tilviki að tveir atburðir félagsins eða fleiri með fjöldatakmörkun eru á sama tíma, er ekki leyfilegt að vera skráður í fleiri en einn. Ef félagi er skráður í fleiri en einn atburð þegar skráningu lýkur, hlýtur hann vísóbann, auk þess að mega ekki mæta í neinn þeirra atburða sem hann var skráður í.

##    5. mgr. Auka sæti fyrir Vísóbann fólk
Þegar ekki öll sæti atburðar eru full, mega þeir sem eru í vísóbanni biðla til stjórnar að fá að mæta, þrátt fyrir bannið. Skal þá vera undir stjórn komið að skera úr um hvort félaginn megi mæta.

##    6. mgr. Ítrekuð brot
Komi upp sú staða að félagi brjóti reglur um skráningu ítrekað, er stjórn leyfilegt að setja viðkomandi í lengra vísóbann en venjulega. Skal stjórn þá ákveða lengd bannsins þannig það sé í samræmi við alvarleika eða fjölda brota.

##    7. mgr. Vísóbann listi
Listinn yfir þá sem eru í vísóbanni hvert sinn skal vera opinber og aðgengilegur á síðu Nörd eða öðrum miðli.

##    8. mgr. Ótímabundið vísóbann
Stjórn nemendafélagins hefur heimild til þess að setja meðlimi nemendafélagsins í ótímabundið „vísóbann“ ef að hún telur ástæðu til þess þó svo að meðlimurinn hafi ekki brotið neina af reglunum sem eru teknar fram í lögunum um skráningu á viðburði. Stjórnin skal færa meðliminum rökstuðning fyrir „vísóbanninu“. Ef meðlimurinn safnar undirskrifta 1/6 meðlima nemendafélagsins skal „vísóbanninu“ aflétt. Aðeins má beita þessari meðgrein á meðlimi sem að hafa fengið formlega áminningu frá stjórninni áður á önninni.

##    9. mgr. Fyrrum meðlimir
Fyrrum meðlimum félagsins er heimilt að vera boðið af stjórninni á viðburði félagsins, og þá einnig vísindaferðir, ef laus sæti eru til staðar eftir skráningu og ef nemendafélagið er ekki skuldbundið að skila frá sér lausum sætum til annara félaga.

##    10. mgr. Heiðursnafnbótir
Í lok vorannar á próflokadjamminu eða síðasta viðburði félagsins á hverju skólaári skal stjórnin gefa út eftirfarandi heiðursnafnbót; Vísó-kóngur/drottning til þeirra aðila sem mæta á sem flestar vísindaferðir haldnar á vegum félagsins á árinu. Slysó-kóngur/drottning til þeirra aðila sem oftast lenda á slysó eða bráðamóttöku eftir vísindaferðir eða aðra viðburði á vegum félagsins, aðilin skal fá pakka af plástrum og hjálm til þess að vera tilbúinn í kvöldið.

# 16. gr. Útskriftarnefnd

##    1. mgr. Fjáröflun
Öll sú fjáröflun nefndarinnar sem fer fram fyrir útskriftarferðina sé á vegum félagsins og í nafni félagsins.

##    2. mgr. Skipting fjármagns án ferðar
Í því tilfelli að ekki er hægt að halda útskriftarferð,eða ef meira en ár er liðið síðan nefndin var sett eða ef félagið hefur kosið í nýja nefnd á nýju námsári, og útskriftarferð ekki ennþá verið haldin, skal gjaldkeri félagsins, innan tveggja vikna, skipta söfnuðu fjármagni jafnt milli allra meðlima nefndarinnar sem tekið hafa þátt í fjáröflun fyrir nefndina.

##    3. mgr. Ójöfn skipting
Ef nefndin vil skipta fjármagninu ójafnt skal það vera samþykkt einróma meðal meðlima nefndarinnar.

##    4. mgr. Blaðið Kóðinn
Útskriftarnefndin fjármagnar útskriftarferð með útgáfu tímaritsins “Kóðinn”. Í því tilfelli að nefndin hefur safnað styrkjum eða fjármagni fyrir blaðinu en ekki tekst að gefa það út skulu þeir styrkir eða fjármagn vera skilað til þeirra aðila sem styrktu eða fjármögnuðu blaðið. Ef ekki tekst að skila fjármagninu eða styrkjum skal það renna til félagsins.

##    5. mgr. Fyrir hvern er útskriftarferð
Útskriftarnefndin skal vera ætluð útskriftarnemum sem skilgreindir skulu vera sem nemendur sem útskrifast munu á næstu tveimur misserum frá stofnun nefndarinnar, núverandi önn meðtöldu, eða sem hafa útskrifast á síðustu önn og ekki farið í útskriftarferð með síðustu útskriftarnefnd.

##    6. mgr. Forgangur Útskriftarnema
Útskriftarnemar skulu fá forgang inn í nefndina. Nefndin skal vera samansett af að hámarki 15 manns og er einungis leyft þeim aðilum sem ekki eru úrskriftarnemar ef hámarkið hefur ekki verið uppfyllt. Hámarkið skal hins vegar ekki vera heilagt og ef fleiri útskriftarnemar vilja ganga inn í nefndina skal það vera leyft. Nemendur ekki á útskriftarári eða sem eru ekki útskriftarnemar mega samt koma með í útskriftarferðina.

# 17. gr. Riddarareglan

##    1. mgr. Meðlimir reglunnar
Innan Nörd starfar riddararegla Nörd. Allir núverandi stjórnarmeðlimir og forverar þeirra eru sjálfkrafa vígðir í riddararegluna. Stjórnarmeðlimum er heimilt að vígja alla félagsmenn sem hafa sýnt einstaka hugrekki, dyggð og hafa hagsmuni Nörd í fyrirrúmi. Allir meðlimar riddarareglunnar skulu bera fornafnið sir eða lady eftir kyni þeirra, skulu þau óska þess. Riddarar Nörd skuli varðveita hagsmuna Nörda með lífi sínu, eða þar til þeir útskrifast. 

##    2. mgr. Völd reglunnar
Allir meðlimir riddarareglunnar hafa þau völd að geta beðið aðra félagsmenn í Nörd , sem eru ekki í riddarareglunni, að svala þorsta sínum með því að ná í veigar eða draga úr hungrinu með því að ná í matvæli. Þessi völd ríkja aðeins á meðan atburður á vegum nemendafélagsins stendur yfir.

# 18. gr. Stór Árshátíð Nörd

##    1. mgr. Fyrsta og framtíðar tímasetningar
Stór Árshátíð Nörd skal vera haldinn á 5 ára fresti að hausti til. Miðað er við að sú fyrsta skuli vera haldin árið 2025.

##    2. mgr. Skipulagning
Stórárshátíðarnefndin skal sjá um skipulagningu Stórárshátíðar Nörd.

##    3. mgr. Forseti Stórárshátíðarnefndar
Forseti Stórárshátíðarnefndar skal vera yfir Stórárshátíðarnefndinni og sjá til að Stórárshátíðin verði haldin.

##    4. mgr. Skilgreining Stórárshátíðarnefndar
Stórárshátíðarnefnd, Forseti Stórárshátíðarnefndar og Stórárshátíðin sjálf skulu vera óháð félaginu og ekki teljast sem embætti innan félagsins.

##    5. mgr. Tengsl stjórnar og Stórárshátíðarnefndar
Fyrsta Stórárshátíðin Nörd skuli vera skipulögð alfarið að sjálfboðaliðum sem ganga í stórárshátíðiðarnefnd. Stjórnin félagsins skal ekki sjá um skipulagningu árshátíðarinnar en Samfélagsmiðill stjórnarinnar félagsins skal vera nefndinni til aðstoðar.

##    6. mgr. Fyrsta skráning í Stórárshátíðarrnefnd
Fyrsta Stórárshátíðarnefndin skal vera skipulögð ári fyrir stórárshátíðarhaldið og skal skráningin í þá nefnd vera auglýst af sjálfboðaliða eigi síður en í lok ágúst árið á undan.

##    7. mgr. Framboð í stjórn Stórárshátíðarnefndar
Á framtíðar stórárshátíðunum félagsins skal, í lok hátíðarinnar, verið kosið um næsta forseta stórárshátíðarnefndar og sjálfboðaliðar í næstu nefnd bjóða sig fram. Framboðið í forseta nefndarinnar skal einnig fara fram á Stórárshátíðinni en skal vera undan framboðum í nefndina sjálfa.

# 19. gr. Hópurinn “Ég var einu sinni Nörd”

##    1. mgr.  Notkun hópsins
Hópurinn skal einungis vera notaður af stjórninni til að auglýsa:

- Nýjar merkjavörur félagsins 
- Stórhátíð Nörd
- Eftir kennurum fyrir prófbúðir

Öll önnur miðlun í hópnum skal borin undir stjórn.
